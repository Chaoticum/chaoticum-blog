---
layout: post
title: "Signály špatné spolupráce"
permalink: /signaly-spatne-spoluprace/
date: 2022-12-31
author: Zdeněk Nešpor
tags: [freelance]
---

Zachovat si příčetnost a hlavně neztratit zbytečně hromady času při kontaktu s některými poptávkami a klienty není lehký úkol. V tomto článku jsem shromáždil pár scénářů, na které si dávám pozor a už se znovu nikdy do ničeho takového nepustím.

Pro mě je to úsměvné memento z historek shromážděných během několika let. Pro vás, pokud jste freelanceři nebo i agenturní zaměstnanci, to může být varování na co si dát pozor. No a pokud patříte mezi skupinu poptávajících, tak třeba pochopíte, proč jste odmítáni.

## První bariéra - začíná to e-mailem

Drtivá většina kontaktů s potenciálními zákazníky začíná mailem. Dlouho jsem s tím bojoval, snažil jsem se poctivě odpovídat všem a na všechno dávat rozsáhlé odpovědi. Tady je pár typů poptávek, kde fakt nemá smysl věnovat čas komunikaci. Stručně poděkovat za poptávku a rychle odmítnout je ideální řešení.

### Máte 1 novou zprávu od pepazdepa843@atlas.cz

- Anonymní, pochybně vypadající e-mailové adresy.
- Hodně zpráv z takových adres často nebývá ukončeno adekvátním podpisem. S trochou štěstí se dozvíte křestní jméno. Ale nejčastěji zůstávají anonymní.
- Někteří majitelé podobných mailů se vás budou nepochybně snažit přesvědčit, že jsou nadprůměrně movití majitelé nějaké exkluzivní firmy.
- Freemail od poskytovale z dob internetové prehistorie je ovšem zpravidla náznakem nízkých nároků, slabé informační gramotnosti a malého rozpočtu.
- Vytvořit si pěknou emailovou adresu na vlastní doméně je otázkou 5 minut a prakticky nulových znalostí.[^1]

### ahoj, moh biz mi uďelat seo?

- To bisem fuckt nemoh. :)
- Překlepy a chyby se stávají. Existuje ovšem určitá hranice chyb a základní slušnosti, kdy už opravdu není potřeba vůbec diskutovat.
- Nejčastěji taková poptávka přichází přes Facebook Messenger, který od jisté doby z větší části ignoruji. Případně dané uživatele blokuji.

### Dobrý den, Jeremiáši. Chceme SEO. K oslovení jsem si vybrali vás... a 47 dalších specialistů.

- Kobercové nálety jsou bohužel stále v kurzu.
- Poznat je občas můžete podle chybného oslovení.
- A není na škodu se podívat i do hlavičky mailu. Možná budete překvapeni, kdo všechno je v kopii.
- Jeden zdroj jsou oborové katalogy. A druhý pak vyhledávání, kdy jsou osloveni všichni, kteří se objeví na prvních dvou stranách vyhledávání na výraz "seo optimalizace".

### Našel jsem vás v katalogu XY.

- Placené i neplacené oborové katalogy generují poptávky velice nízké kvality. Minimálně z mé zkušenosti ano.
- Nechal jsem se proto ze všech katalogů vyřadit. A troufám si říct, že to není místo a cesta, jak by měl high-end profík hledat klientelu.

### Jsem z HR agentury a reprezentuji zajímavého klienta. Máte zájem?

- Působištěm se v tomto scénáři stává nejčastěji LinkedIn.
- Jménem potenciálního, pochopitelně anonymního a velice lukrativního klienta z USA, Velké Británie či Německa, vás oslovuje někdo s popiskem pozici "Freelance HR Ninja".
- U zakázky sice chybí hromada detailů (ty jsou tajné a prý se je dozvíte až po podpisu NDA), ale zadání obvykle zní skvěle a zajímavě.
- Na řadu přichází žádost o vaši cenovou nabídku. Zjišťovat si informace o zahraničních hodinovkách a přemýšlet jak se řeší daně při fakturaci do zahraničí je ztráta času.
- Jakákoliv férová cena bude špatně. Tihle HRisti tady v ČR nehledají parťáky, ale levnou pracovní sílu na otrockou práci, kterou nikdo v dané zemi nechce za ty prachy dělat.

### Nemůžu vám říct, o jaký se jedná web, to je tajné.

- Aha. Jak se dělá jakýkoliv marketing pro přísně utajené weby bohužel nevím.
- Prostě taková pěkná klasika na závěr této části.

## Druhá bariéra - kontakt úspěšně navázán

Poptávka na první pohled nevypadá nejhůř. Email přišel od někoho, kdo působí rozumně a neschovává se za anonymní email. Než přijde čas k sepsání nadšené odpovědi, je potřeba důkladně prozkoumat a pochopit obsah sdělení.

### Chci po vás hodně práce. Levně, rychle a v prémiové kvalitě. Bez smlouvy. Pokud nebudu s prací spokojený tak nezaplatím.

- Zní to jako úlet, ale dotyčný to dost pravděpodobně myslí vážně.
- Je hrozně super, když se potenciální neplatič přizná hned na začátku.
- Prostě neodolatelená nabídka.

### Poptáváme specialistu na jednorázový technický audit. Prosím pošlete ukázku vaší práce. Specifikace ukázky: technický audit našeho webu v minimálním rozsahu 10-15 normostran. Podle kvality a kompatibility práce s naším mindsetem se rozhodneme s kým spolupráci navážeme.

- Eh, cože? OK. Možná jsem jen něco špatně pochopil. Přečtu si to znovu.
- Ne. Opravdu chtějí, abych jim jako "ukázku" udělal kompletní audit webu a bez nároku na odměnu.
- Dobrý pokus? Neřekl bych.

### franta.mlicnak@seznam.cz potřebuje pomoct s webem netflix.com

- Jasně, tak určitě.
- Tohle není forma mystery shoppingu.
- Franta Mlíčňák nepracuje pro Netflix, ale jen hledá někoho, kdo mu pomůže stáhnout z Netflixu jeho oblíbený seriál.

### Já v těchto 20 nabídnutých termínech nemohu. To jako nemáte čas jindy?

- Většinou se klientům snažím nabídnout co nejvíce termínů schůzek na několika lokalitách ČR a snažím se hodně vyjít vstříc.
- Několikrát se mi stalo, že jsme se nedomluvili. Scénář byl vždy stejný.
- V rozpětí 2-3 měsíců jsem nabídl několik desítek termínů. Reakce vždy byla:
-- "To nemůžu, já mám od pondělí až do pátku každý den plno od 7 do 21:00. Nabídněte jiný termín."
- Rozumím, prosím, napište mi tedy kdy by vám to tedy vyhovovalo.
-- "Nevím. Nabídněte mi další termíny, kdy můžete a já se kouknu do kalendáře jestli by to šlo."
- Prima, v tom případě se pojďme sejít 569. Geldolfa na Plutu.
- Jak přesně má probíhat spolupráce s někým takto vytíženým jsem zatím nezvládl pochopit.

### Udělejte mi takovou tu URL, co jste dělal pro tamtoho pána

### Rozhodl jsem se podnikat a založil jsem si e-shop. Poradíte mi co mám prodávat a jak?

- Pokud to nevíte, tak nepodnikejte.
- Tahle rada zadarmo se většině podobných budoucích milionářů nelíbí.

### Sejdeme se na kafíčko a pokecáme, ju?

- Nu, pokecat na kafíčko se chodí s kamarády nebo na rande.
- Tohle je takový nenápadný náznak, že dotyčný chce udělat kávový barter. Dostanete kafe za 50 Kč a v průběhu vysypete oborné informace díky nenápadně vloženým dotazům v průběhu rozhovoru.
- Kávu lze zaměnit za libovolný jiný nápoj nebo i pokrm.
- Pochopitelně se z tohoto dá i hezky profitovat. Doporučuji se nechat pozvat třeba do Ambiente.

### Chci vás na SEO. Prosím, do nabídky popište jak pracujete s Twitterem a Zbozi.cz.


- SEO pro Twitter nedělám.

## Třetí bariéra - setkání třetího druhu

Paráda. Podařilo se překonat nástrahy mailové či telefonické komunikace.

### No víte, já nemám SEO specialisty rád a nevěřím vám, vy jste všichni podvodníci.

- Dobrý, na to máte plné právo. A chápu, že asi nemáte zrovna nejlepší zkušenosti. Nicméně toto není dobrý začátek obchodního vztahu.
- Představte si scénář kdy tu schůzku přijdu já se slovy "Hele, vy jste určitě šulin a za práci mi nezaplatíte, co? Jo vlastně, těší mě a dáte si vodu nebo kávu?" Nejspíš bych nestihl ani doříct ani to "těší mě".
-

### Jsem si na Stovkomatu koupil...

- Ne! Sbohem.

### Čus pičus, Zdenále, tak si budeme rovnou tykat ne, voe?

- Aha. Čus pičus a až na věky sbohem.

### Nóóó, víte, já jsem to do mailu nepsal, ale já asi za měsíc zkrachuju. Ale když mi slíbíte, že mi pomůžete, tak jsem přemýšlel, že si vezmu další půjčku na čtvrt milionu.

- O-M-G.

### Zbyly nám nějaké peníze v korporátním rozpočtu a potřebujeme je utratit. Uděláte nám audit? Sice to teď nepotřebujeme, ale někdy se to třeba bude hodit.

- Udělejte pařbu, dejte bonusy svým zaměstnancům, kupte si klimu na léto, dejte uklízečce nové turbo koště. Možností máte milion. Proč chcete audit webu, který je vám k ničemu?
- Opravdu někoho motivuje dělat zbytečnou práci do šuflete.

## Čtvrtá bariéra - spolupráce drhne

Tohle je ošemetné téma. Pokud jsme se dostali až sem, tak to znamená, že jste skvělí lidi a je mi ctí a potešením s vámi dělat. Což neplatí pro vašeho zaměstnavatele - korporátní žumpu, která pohrdá lidmi.

### Vybudujte nám službu, kterou budeme moci prodávat dalších 5 let za hodně peněz klientům. Máte na to 10 hodin práce.

### Cože? Vy jako chcete zaplatit za konzultaci po mailu? To jsem myslel, že je zadarmo.

### (uběhly 4 měsíce od začátku spolupráce s korporátem) Tu smlouvu a NDA pro vás ještě nemáme.

- Tak víte co? Už smlouvu nechci a tohle je chvíle kdy se rozloučíme.
- Smouva je triviální šablonovitý dokument, kdo kterého stačí doplnit jméno, IČ, adresa a číslo účtu. Jak si myslíte, že budete schopní pracovat s výstupy mé práce, když vaše právní oddělení nedokáže během 4 měsíců vytvořit smlouvu?
- Několikrát jsem se přesvědčil, že spolupráce, kde je nutné čekat na smlouvu, prostě a jednoduše nefungují tak, jak bych si představoval.
- Všechny dobré spolupráce začaly tím, že smlouva byla hotová prakticky hned. Nebo nebyla ani nutná.
-

### (faktura pro korporát 30+ dní po splatnosti)

- Faktury se mají platit včas.

## Závěr

Všechno z toho, co tu popisuji jsem zažil více než jednou.

## Poznámky pod čarou

[^1]: Už jsem zažil, že klientův webmaster/vývojář si nacenil úkon "vytvoření emailové schránky" na hodiy
